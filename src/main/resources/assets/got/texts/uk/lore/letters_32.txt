#title:Важлива інформація
#author:Ілліріо Амоґус
#types:essos
#
Вкотре переконуюсь, що вам можна довіряти, тому хочу передати важливі відомості. Я – звичайний коваль, кував вироби для різних людей, у тому числі й зброю найманцям. Якось зайшли до мене двоє, замовили два мечі - для себе ж. Вони були такі радісні, що я насторожився. Я почув, що вони говорять про Анналіо Архіпуса. Я згадав, що чув це ім'я раніше – це купець, який ставить за мету створити єдину мережу на ринку, заради чого скуповує крамниці. Він обіцяє давати платню колишнім господарям крамниць! Невже ці два найманці йдуть за його душею?
Після того, як найманці зробили замовлення, вони вийшли з моєї кузні та пішли до таверни. Я вирішив простежити за ними, одягнув свій рваний плащ з капюшоном, щоб прикрити обличчя, і пішов слідами. У таверні найманці попросили випивку – я сів неподалік них, але пити не збирався – мені треба було почути, про що вони говорять. Злегка напідпитку, вони розговорилися і почали обговорювати плановане вбивство Анналіо Архіпуса. Як виявилося, багато торговців незадоволені тим, що Анналіо скуповує крамниці на ринку, і послали за ним найманців, та ще й порадили зробити мечі в мене, бо я найкращий коваль у місті. Начхати я хотів на цих торговців! Анналіо обіцяє розвиток, а вони турбуються лише про свою наживу.
Прошу, передайте шановному Анналіо Архіпусу, щоб не ходив по ринку найближчий тиждень. Саме тут його планують вбити ці потвори. З найманцями теж треба розібратися - вони щодня п'ють у "Дикому вовку", це я зрозумів по реакції броварника, який явно їх бачив тут не вперше.
- Ілліріо Амоґус