#title:Лісові відьми
#author:Аріанна, Мандрівниця
#types:westeros
#
Лісові відьми – поширена у Вестеросі назва знахарок та травниць. Діяльність лісових відьом перемішана з забобонами, і можливо, що хоча б деякі з них справді мають магічні таланти на додачу до травництва. В Есосі жінок аналогічних занять називають мейґами.

«Наукова» мейстерська медицина доступна лише жителям замків і великих міст, далеко від них простонароддя вдається до послуг народних цілителів, яких вчені мейстери вважають шарлатанами. Будучи травницами, лісові відьми вміють робити місячний чай – трав'яний настій для запобігання вагітності. Кажуть, що лісові відьми вміють пророкувати погоду, і цей дар передається у спадок. У землях за Стіною лісові відьми також виступають у ролі жриць Старих богів.

