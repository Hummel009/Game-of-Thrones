#title:Бездоганні
#author:Яндель, мейстер Цитаделі
#types:essos
#
Бездоганні — солдати-раби, яких навчають у Астапорі. Всі Бездоганні — євнухи, їх оскоплюють ще в дитинстві і багато років наражають на нелюдську муштру, вирощуючи ідеальних солдатів — сліпо відданих господареві, що відрізняються залізною дисципліною і не бояться ні болю, ні смерті. Бездоганних навчають та озброюють за образом і подобою легіонів стародавньої Ґіскарської імперії. У Вільних Містах Бездоганних можна зустріти як стражників та охоронців.

У рабстві Бездоганним надаються імена — шаблонні зневажливі прізвиська на кшталт "Червоної Блохи" або "Чорного Пацюка". Ці імена вибиваються на бронзових ремінних бляхах, які бездоганні носять на поясі. Щоб знеособити солдатів, їх змушують обмінюватися іменами — наприкінці кожного дня всі бляхи ссипаються в порожнє барило, а вранці виймаються навмання, так що кожен солдат встигає багаторазово змінити ім'я і на те саме звернення власника в різні дні відгукнутимуться різні солдати. Ті, хто не може щодня запам'ятовувати нове ім'я та відгукуватись за нього, відсікаються на стадії підготовки.
