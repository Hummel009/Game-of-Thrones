#title:Нічний Дозор
#author:Яндель, мейстер Цитаделі
#types:westeros
#
Нічний Дозор - військова організація, стародавній орден, покликаний нести варту на Стіні, підтримувати її безпеку та охороняти Сім Королівств від загрози з півночі. Якщо вірити переказам, він був започаткований вісім тисяч років тому, за часів Довгої Ночі. Члени Дозору служать у ньому довічно, приймаючи обітниці безшлюбності та аскетизму. На знак приналежності до ордена вони носять чорне, і жителі Семи Королівств називають дозорців чорними братами, а дикі, які ненавидять Дозор — «воронами». У минулі століття Дозор був потужною армією, а служба в ньому була надзвичайно почесною, але до теперішнього часу Дозор — бліда тінь своєї колишньої величі.

Нічний Дозор - одна з найстаріших організацій Вестеросу, яка протягом тисяч років пережила розквіт і падіння королівств Перших Людей, вторгнення андалів і завоювання материка Ейґоном Таргарієном. Згідно з легендами, дозорці билися з Іншими за часів Довгої Ночі шість чи вісім тисяч років тому. Про Довгу Ніч нагадує і сама назва «Нічний Дозор».
