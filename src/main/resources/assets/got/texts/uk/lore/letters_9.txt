#title:Щоденник повитухи
#author:Невідомий
#types:westeros
#
«Зими холодніше я не пригадаю – навіть річка замерзла. Забредати сюди в таку хуртовину — охочих мало. Уявіть собі здивування, коли хтось постукав у ворота. То була молода жінка. Вона шукала літній будинок Сервінів. "Зараз, звичайно, не той сезон, - сказала я, вийшовши до неї, - але ви маєте рацію, це тут". Жінка відкинула плащ, і я побачила, що вона вагітна: на мій погляд, залишалося тижнів зо два, не більше. "Будь ласка, допоможіть", - мало не в сльозах попросила вона. Я відвела її в будинок і посадила біля вогню, принесла чай та капці.
Вона дуже молода, їй не більше двадцяти. Руки у неї ніжні, м'які, які явно не звикли до роботи. Одяг забруднений у дорозі, але дуже пристойний. Один плащ коштує щонайменше півсотні срібних оленів: синій, з оздобленням з лисячого хутра.
Звати її Аліс, але більше вона нічого не розповіла. Ну, сюди приходить багато дівчаток, які про себе не розповідають. Цілком можу зрозуміти.»

«Аліс народила хлопчика, здорового. І з волохатою головкою! Назвала його Едвілом. Спробувала віддати мені на оплату важкий золотий медальйон із соколом. Я спитала, що це, — на вигляд він здавався дорогим. Вона відповіла, що медальйон батьківський і що він більше не потрібен. Я сказала, що їй, може, і не потрібен, а от син колись може цілком захотіти дізнатися про своє походження.

«Ось і новий рік настав. Аліс вже здорова і готова піти, але на вулиці дуже холодно - не можу я її вигнати. Попрошу залишитися і допомагати: допомога мені вже давно б не завадила, пальці вже не ті, слухаються погано... Розумна дівчинка. Хороша буде учениця.
