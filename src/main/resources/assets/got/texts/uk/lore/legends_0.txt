#title:Легенда про Світлоносний
#author:Невідомий
#types:asshai
#
Коли темрява огорнула світ, герой на ім'я Азор Ахай був обраний для боротьби з нею. Щоб перемогти темряву, Азору треба було викувати особливий меч. Він працював тридцять днів і тридцять ночей, доки меч не був готовий. Однак, коли Азор Ахай занурив меч у воду, той зламався. Азор був не з тих, що швидко здаються, він почав спочатку. Вдруге йому знадобилося п'ятдесят днів і ночей, щоб зробити меч, що вийшов ще кращим за перший.

Цього разу, щоб загартувати його, Азор упіймав лева і увігнав меч йому в серце. Але знову клинок розлетівся на шматки. Втретє почав Азор Ахай працювати з важким серцем, оскільки заздалегідь знав, що має зробити, щоб викувати меч. Він працював сто днів та сто ночей. Тепер Азор покликав свою дружину, яку звали Нісса-Нісса, звелів їй оголити груди і пронизав мечем її серце. Її душа перейшла в сталь, і так був створений Світлоносний.

Але зло повертається. Азор Ахай повинен відновитися знову і знову врятувати світ від темряви, цього разу остаточно. Герой має з'явитися світ після довгого літа, коли зірки проллють кров. Тоді зло, холод і пітьма спустяться на землю. Азор Ахай народиться серед диму та солі і пробудить драконів із каменю. Він знову набуде "вогненного меча" Світлоносного і протистоятиме темряві. Темрява розступиться перед ним, і сама смерть схилить перед Азором Ахаєм коліна. Якщо відроджений Азор Ахай зазнає невдачі, світ загине; якщо ж він переможе, настане літо, якому не буде кінця, і ті, хто загине, борючись за нього, переродяться заново.
